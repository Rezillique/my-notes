---
title: 13. Portlar,Docker,Internet ve Bir şeyler
draft: 
tags:
  - dns
  - port
  - AAAAAAAAAAAAAAA
date: 2025-01-26
---
Uzun bir çalışma süreci birden fazla deneme yanılma, sıfırdan başlamalar, dokümantasyon okumalar, karşılaştırmalar derken beyni çıkartıp kenara koymama az kaldı. Uzunca bir süredir gizliden gizliye home server için araştırma yapıyordum. Günün birinde artık bu kadar araştırma yeter harekete geçme zamanı diyerek başladım. Raspberry kullanarak bütün işlemler gerçekleştireceğim için CasaOs kullanayım dedim. Arayüzü çok iyi olmasına rağmen içerisindeki uygulamalar az ve büyük ihtimalle yarın deneyeceğim YunoHost ile kafa kafaya gelemeyecek kadar boş. CasaOs içerisinde uygulamalar barındıran ve bunu lokalden her cihazda kontrol etmenizi sağlayan bir uygulama . Docker sistemini kullanıyor. Golang kullanılarak yazılmış. Böyle özellikleri yazınca çok iyi gözüküyor ama tek eksiği şu anlık çok uygulama sunmayışı ve önceden yüklenmiş uygulamaları da yanlış kurulum yapmaya yönlendirmesi. nginx denemelerini yaptığım için legacy app olarak blog denemesini görebiliyorum ve ana ekranda biraz kafa karıştırıyor. Adguard indirip bütün evdeki interneti buradan geçireyim dedim. Bunu normalde port forwardingle (yazının devamında anlatacağım) halledebiliyoruz. Bunun yerine Cloudflare Zerotrust içinde bulunan Tunnel özelliği ile paylaşmayı tercih ettim. Bunu yapmak eğer kendi domain adresiniz varsa ücretsiz. Eskiden ücretsiz domain sağlayan siteler vardı ama bunlar artık mevcut değil. Github öğrenci paketi sayesinde ücretsiz bir domainim olduğu için bu adımı rahatlıkla atlayabiliyorum. Bütün her şey kuruldu dns adresleri elle eklendi ve reklam engelleyici deneme zamanı. Çalışmadı her zamanki gibi.  Neden çalışmadı hiçbir fikrim yok. Cloudflare üzerinde her şey çalışıyor. CasaOs üzerinde her şey çalışıyor. DNS adresleri doğru yazılmış. Başka bir uygulama denemeye karar verdim. Tam bu kararı uygulayacakken DNS serverı kurmak daha cazip geldi. Şimdi biraz teknik bilgi zamanı.

DNS nedir?

Bu tanımdan önce IP adresini kısaca açıklayalım. IP adresi, bir cihazı internet veya yerel ağ üzerinde tanımlayan benzersiz bir adrestir. IP (İnternet Protokolü), internet veya yerel ağ üzerinden gönderilen verilerin formatını belirleyen bir dizi kuraldır. DNS sunucuları sitelerin IP adreslerini tutar. Çok basit açıklaması bu. Bizim github.com diye bildiğimiz sitenin IP adresini DNS sunucusu bilir. DNS adresi değişerek sunucu değiştirmiş oluyoruz aslında. Günümüzde bazı internet sağlayıcıları (Vodafone ve Superonline) bu adresleri banlamış durumda. Hatta daha ileriye gidip bazı VPNleri de banlayıp interneti büyük bir filtreden geçirmekteler (deep packet inspection tanıdık geldi di mi?). Şimdi DNS detaylarıan girelim IP adresleri cepte. DNS veri tabanında etki alanları hakkındaki bilgiler ve bölge dosyalarında saklanır. Bir bölge dosyası, yönergelerden ve kaynak kayıtlarından oluşur. Yönergeler, ad sunucusuna görevleri gerçekleştirmesini veya bölgeye özel ayarlar uygulamasını söyler. Kaynak kayıtları bölgenin parametrelerini tanımlar ve ana bilgisayar bilgilerini depolar. Yönergelerin bulunması zorunlu değildir, ancak kaynak kayıtları olmazsa olmaz bir içeriktir. Bir kaynak kaydında genel olarak: Ad, TTL, sınıf, tür ve veri bulunur. Farklı kaynak türleri bulunduğu için içeriği değişebilir. 
DNS ve VPN arasındaki fark, DNS ulaşmaya çalıştığınız içeriğe sizin farklı bir konumda olmanızı iletirken, VPN bağlantınızın yeniden yönlendirir. Bunu cmd açıp 

``tracert google.com``

yazdıktan sonra aynı işlemi VPN ile yaparak gözlemleyebilirsiniz.  Kendi DNS serverimi kurmanın aslında DNS sağlayıcılarına mecbur bırakacağı için OpenVPN ile direkt VPN serverı kurup port forward ile belirli sayıda kişilere açıp kendim de uzaktan kontrol edebilirim. OpenVPN kurulumu basit ama neyi niye yaptığını bilmeyince uzun sürüyor. Kurulum sonrası kullanıma açmak için port forward yapmam lazım. 

Port Forward nedir?

Bağlantı noktası yönlendirme (Port Forwarding), internet bağlantısı olan bir cihazın, dış dünyadaki diğer cihazlarla doğrudan iletişim kurmasını sağlamak amacıyla yapılan bir yönlendirme işlemidir. Bu işlem, özellikle ev veya işyeri ağlarında kullanılır ve belirli bir bağlantı noktası üzerinden gelen verilerin, ağ içindeki belirli bir cihaza yönlendirilmesini sağlar.İnternet trafiği, belirli port adı verilen numaralı bağlantı noktaları aracılığıyla yönlendirilir. Her tür internet hizmetinin belirli bir port numarası vardır ve bu numaralar, bilgisayarlar, sunucular gibi çeşitli cihazlar arasında veri alışverişini düzenler. 

Router ara yüzüne girip sisteme Raspberryi ekliyorum. Telefona OpenVPN indirip bilgisayarda ürettiğim key dosyasını açıyorum ve bağlan diyorum. Sonuç yine hüsran. Biraz araştırdıktan sonra port forward işlemini statik bir IP adresine sahip olmadığımı ve Türk Telekomun bunu parayla sattığını öğreniyorum. Türkiyedeki internet servis sağlayıcıları şaşırtmadan kalitesizliklerini belli ediyorlar. Bütün işlemleri geri alayım derken VNC ayarlarım bozuluyor ve Raspberryi sıfırdan kurmak zorunda kalıyorum. Her şey daha da kötü olamaz derken Raspberrye Docker kurmanın zorluğunu hatırlıyorum. Raspberrynin fişini çekip Oracle'ın ömür boyu ücretsiz ARM cihazı kiralaması için kayıt oluyorum. Kart doğrulaması için belirli bir miktar para çekmeye çalışıyor ve 30 kuruş eksik kalıyorum. Başka zaman yaparım diyerek github üzerinden Digital Ocean için bana verilmiş fırsatı kullanayım diyorum. Hata veriyor site ve her şeyi kapatıyorum.

Anlayacağınız üzere sevgili okurlar hayatımda bir iş düzgün giderse marsa koloni kurmam işten bile değil.

![[ibrahim-tatlises_1388726.jpg]]



İleride bizi daha çok sorun bekliyor sevgili okur ve okurlar. Şarkımı bırakıp gidiyorum. https://open.spotify.com/track/0BI19BUCKocf92N2zmPgrx?si=f378a888d53840d9