
---
title:  14. Biraz Kafa Açmaca
draft: 
tags:
  - story
  - tired
date: 02-02-2025
---

Bugünkü yazı biraz mühendislikten uzak bir yazı olacak. Açıkçası bunları buraya yazma niyetinde değildim ve şimdi bile şüphelerim var. Neyse, şüpheler bir kenara hafiften başlayalım. 

1-2 gün hiçbir şey yapmadım. Bu yapmama durumu aslında yaptıklarımı hatırlamıyorum. Bir şeylerle uğraştım ancak hatırlamıyorum. Zaman öyle geçti gitti. 

Pineapple'ın sahne değişimleri üzerine biraz vakit harcadım. Sahne tasarımlarının temel unsurları kafamda ancak her sahne için çoğu şeyi baştan özenle ayarlamam gerektiği için bu konuda minik bir değişikliğe giderek 7 sahnede oyunu bitirmeyi planlıyorum. 7 sahne ancak olabildiğince büyük sahneler olup içlerine doldurmak şu anki hedefim. Hikayede herhangi bir değişiklik yok.


1 günümü her yere saçılmış notlarımı, planlarımı, izleme listelerimi, okuma listelerimi vb. listeleri düzenledim. 

![[Screenshot 2025-02-02 033933.png]]

Görselden de görüleceği üzere bazı projeler için yol haritası çizdim. Bu yol haritaları ben çalışma yaptıkça sayıları artacak şimdilik 3 tanesi hazır. Bu listeleri burada paylaşmayı düşünmüyorum. Eğer olurda birileri özelden merak eder veya tavsiye vermek isterse bana ulaşabilir. Sayfaların altında bazı linkler var. Zaten beni tanıyorsanız nasıl ulaşacağınız size kalmış. (Açıkçası buraları kimsenin okuduğunu sanmıyorum o yüzden bu konuda uğraşmayacağım.) Bu listelerin biraz işi kaldı o yüzden bu düzen durumu beni mutlu ediyor.

1,5 günümü bilgisayarı özelleştirmede harcadım. Hala istediğim özellikleri tam olarak sağlayamamış olsam da şöyle bir görüntü yakalayabildim.

![[Screenshot 2025-02-02 034854.png]]

Ekrandaki karmaşadan kurtulup task barı gizledim. Mouse'u aşağı getirince çıkıyor. Tarih ve saati ekranın ortasına aldım ve minik bir arama motoru ekledim. Arka plandaki görseli seçmek her zamanki gibi zordu. Biraz deneme yanılma biraz araştırma derken bu ekrana gelebildim. Belki ikon paketi gibi şeyler de eklerim, bilemiyorum.

Uzun bir aradan sonra tiyatroya gittim. Özlemişim açıkçası. Gittiğim oyun döneminin siyasi mizah dergisi olan Marko Paşa'nın hikayesini anlatıyor. Burada uzun uzadıya oyunu anlatmayacağım. Sadece bazı insan müsveddelerinin telefonları sessize alamayışı ve oyunun en can alıcı yerinde o telefonun çalması canımı sıktı. Tiyatrodan sonra kampüsten durağa kadar yürürken eskisine kıyasla bazı şeyler daha çok üzüldüğümü fark ettim.

Çok takmıyor olsam da astigmatım ve gözlük kullanıyorum. Numaram büyük olmadığı için gözlüğü de takmıyordum. Bir gün net göremediğimi anlayınca gözlerim yorulmuştur diye düşünmeden gözlüğü taktım. Her şey bir anda netleşti. Ekrandaki yazıları net görebilmeye başladım. Buraya kadar her şey normal. Asıl buradaki beni etkileyen şey annemin bana gözlüğün yakıştığını söylemesiydi. Normalde bu tarz şeyleri söylemez ve gözlük için de ilk kez böyle bir şey söyledi. Mutluluktan ne yapacağımı bilemedim. Kimseye de söyleyemedim buraya yazıyorum. 

Bazı zamanlar merak ettiğim şeyler konusunda şüpheye düşüyorum. Öğrenirsem bende yaratacağı etkiden korkuyorum, bütün hevesimin gidebileceğini düşünüyorum veya yorulacağımı düşünüyorum. Kısacası bana bir faydası olacağından şüpheliyim. İnsanlarla alakalı olan konularda sanılanın aksine fazlasını biliyorum ve susuyorum. Bazen bu susma durumu içimi yiyip bitiriyor ve ne yapacağımı bilemiyorum. Bazense gidip konuşup halletmeliyim diyorum. Konuşup halledememe ihtimali veya işlerin kontrolden çıkıp belkide daha fazlasını öğrenerek kendimi işin içinden çıkılmaz bile hale sokmaktan da çekiniyorum. Bilgiyle lanetlenecekmiş veya lanetlenmiş gibiyim.

Bu yazıyı kimse okumaz ama 1-2 gün ara verip dinleneceğim. Halletmem gereken iç meselelerimi halledip (belkide görmezden gelmeyi başarıp) kaldığım yerden devam etmeye çalışacağım.

Ayrılmadan önce şarkının linkini bırakıyorum. Hatta iki tane bırakıyorum.

https://open.spotify.com/track/3FoxsQsG5Z9bMuqdF5szJO?si=ea2e34025c3e4049

https://open.spotify.com/track/7rBUB7VkCaNCu1GSOJcH1f?si=3e731b71bad24f4c

