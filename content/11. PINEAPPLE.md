
---
title:  11. Ananas?
draft: 
tags:
  - ananas
  - go
date: 14-01-2025
---

Biraz ara ve geri geldim. Aslında düzenli olarak 2 günüm tatil günü ve o günlerde de yaptığım şeyleri yazmıyorum başka günün konusu oluyor. Neler yaptım ? B12 iğnemi uzun süredir vurulmadığım için bazı zamanlar sersem gibi hissediyorum ve bu çalışmamı etkiliyor. Buna rağmen kayda değer bir şeyler yaptım (iğnemi de vuruldum). O zaman yavaştan anlatayım.

Fools paradise kavramı daha doğrusu Fool tanımı ve psikolojisi üzerine bir video izledim. İnsanları iyi ve kötü diye ayırmak çok doğru olmayabiliyor. Çünkü aptal veya şaklaban diyebileceğimiz iyi niyetli insanlar bu aptallıklarından dolayı kötü bir davranış sergileyebiliyorlar. Beklenmedik bir anda zarar verebilirler ama sorun yok. Asıl sorun aptal gibi davranan kişilerde. Aptal gibi davranabilmek yetenek işi. Çok akılcı birisinin bu kişiliğinden soyunup tamamen zıt bir kişiliğe bürünmesi yeteri kadar zorlu. Tabii tarihte bu aptal kişiliği farklı şekillerde anlatılmış.

- İlk anlattığımız aslında bilge olan ama hayatı ciddiye almayanlar.
- Gerçekleri mizah yoluyla anlatıp dikkate alınmayanlar.
- Kral Lear oyununda kralın bir yansıması olan ve kralın onsuz yapamadığı bir aptal.
- Parsifalin hikayesi. Uzunca bir mit. Okunması gereken bir hikaye. Okumak zor gelirse Fisher King (1991) filmini de izlyebilirsiniz. 
- Don Kişot kendini şövalye sanan ve bu uğurda aslında inanılmaz kötülükler yapan bir kahraman(!).
- Dostoyevskinin yazdığı Myshkin karakterinin yozlaşmış bir devlet eleştirisi.

Ve daha fazlası.  Burada önemli olan ve günümüze çok yakın olan Fools Paradise kavramı. Her geçen gün yaklaştığımızı düşündüğüm onca aptalın içinde aslında dinlenilmesi gereken insanlara deli gözüyle bakılması veya dikkate alınmaması. Kendi sınırları içinde (ki bu sınırlar kendi içlerinde değil dünyaları ve çevreleri olmuş vaziyette) yaşadıkları bir dünyayı savunmaları. Bilemiyorum pek de mutlular ve çıkma niyetinde değil gibiler.

Yeni bir oyun motorunda çalışmaya başladım. Aslında niyetim AI modellerinden ilerlemekti ama gezinirken bir seriyle karşılaştım ve evet bunu denemem lazım dedim. Hikaye hakkında bir bilgi vermiyorum. Hatta yarım gün uğraştığım karakter sprite sheetlerden bahsetmiyorum bile. Sadece yavaşça sakince bir şeyler geliyor.

Golang müthiş bir dil. Kullanımı kolay ve uygulama alanı çok. En büyük eksiği GUI ama onu da bir şekilde kapatabiliyorsun. Benim beceriksizliğim olacak ama Snek oyununa hiçbir türlü ana menü ekleyemedim. Sürekli bir şeyler bozuluyor. Bozulanı düzeltiyorum yenisi geliyor. Zaman harcamayı bırakıp başka işlere odaklanmaya başladım.


Kısa ama özün sonuna geldik. Şarkıyı unutmadım. 

https://open.spotify.com/track/7JxFfuWXoUR2srbstlddQU?si=cf75f6c6b6224e3f

