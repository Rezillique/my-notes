
---
title:  8. Bir Şeyler İki Şeyler
draft: 
tags:
  - polymath
  - ahd
date: 2025-01-08
---

Rutinleşen günün şarkısı linki: https://open.spotify.com/track/4C2BEVMCOoTRYLQdxumczm?si=0ca19623dde04075

Bugün biraz mühendisliğe ara vereyim derken kendimi yine yazılımın içinde buluyor olmam garibime gidiyor. Başka dallarda çalışıp günün sonunda bunu projelerime nasıl entegre ederim sorusunu mesleki deformasyon olarak yorumlamaya başladım. Mühendislik dışı projelerim ya düşünce deneyi ya da kimseye açıklamadığım etikliği sorgulanabilecek projeler. Proje denemez yani bir düşünce veya uygulamadan ibaret. 

Günün başlangıcını 
https://www.youtube.com/watch?v=LBbVEqTPlzI videosuyla yaptım. Bu videoda ilgimi çeken 1-2 nokta var. Snek oyununu terminalde çalıştırıyor olmam bazı süslü grafiklere engel olsa bile kendine has bir havası olduğunu düşünüyorum. Terminalin şartlarını zorlamak gittikçe hoşuma gidiyor. Belki ileride Snek için geçerli olmasa bile başka bir oyunda veya uygulamada ayrı bir grafik açılmasını sağlayabilirim. Bu videodaki low-poly pixelated grafikler çok hoşuma gidiyor ve bunu belki ekleyebilirim diyorum ancak asset sorununu nasıl çözeceğim konusunda bazı soru işaretleri var. Günün sonunda typescript veya js veya başka bir frameworke ihtiyacım olacağı düşüncesi bende bunlardan birini biraz öğrenmem gerek hissiyatını uyandırıyor. 

İkinci olarak videoda direkt olarak bahsetmese bile çok bariz bir şekilde **Bézier curve** kullanılıyor. Bu eğri bilgisayar grafiklerinde kullanılan gerçek hayattaki bir şeklin matematiksel olarak bir karşılığının olmaması, olmayışı veya çok karmaşık olması durumlarından kurtulunması için oluşturulmuş bir eğri. Bézier eğrisi kısaca şu şekilde oluşturulur. İlk ve son kontrol noktaları eğrinin başı ve sonudur. Bundan sonra oluşturulacak eğriler istenilen duruma göre bağlı olarak belli sayıda kontrol noktaları oluşturularak eğri çizilir. Kübik Bézier eğrisi 4 nokta ile belirlenirken, karesel Bézier eğrisi 3 nokta belirlenir. Bu grafik çizimini kolaylaştıran şartsa ara kontrol noktaları genelde eğri üzerinde değildir. Bu sayede uzun uzadıya bir sin fonksiyonu yerine daha basit ifadelerle karmaşık eğriler çizilebilir. Eğer bu işin ben matematiğini öğrenmek istiyorum diyorsanız. 
Benim düştüğüm hataya düşüp öğrenmeyin. O kadar matematik sevmiyorsunuz emin olun.

Konuyu şimdi bambaşka bir yere götürüyorum. Maslow teorisi. Bu teori yanlış hatırlamıyorsam 1940'lı yıllarda ortaya atılmış insanların ihtiyaçlarını karşıladıklarında koşulda daha üst ihtiyaçları karşılama arayışını anlatıyor. Bunu piramit olarak tasviri şu şekilde 

![[maslow-needs3.png]]

Buradaki 3. basamak olan ait olma ve sevgi gereksinimi üzerinde durmak istiyorum. Bu paragrafı şu şarkı eşlinde okunmasını da ayrıca tavsiye ederim. https://open.spotify.com/track/1CtKHwDqsH3ctcCCI18N0g?si=0a4a768288c14ca0

Bu basamakta çoğu insanın bilmediği Hawthorne etkisi diye deneyden bahsetmem lazım. Deney Bir elektrik şirketinde çalışanların veriminin aydınlatmayla alakalı olup olmadığını öğrenmek için düzenlenmişken çıkan şaşırtıcı sonuçlar sonucunda endüstri psikologları tarafından keşfedilmiş grup psikolojisi kavramıdır.  Deney, 2 farklı gruba farklı aydınlatma düzeylerinin değiştirilerek verimlerinin hesaplanmasıyla gerçekleştirilmiş. Bir grubun aydınlatması sabitken diğer grubun aydınlatma düzeyi arttırıldığında iki grubun veriminin arttığı gözlemlendikten sonra tam tersi şekilde aydınlatma düzeyi azaltılıp diğer grup sabit tutulunca verimin yine arttığı gözlemlenmiş. Çalışanlarla yapılan görüşmelerde, çalışanların aslında kendilerini salt işçi (homo economicus) olarak görülmeyip, insan olarak fark edilme, bir faydaları olduklarını düşünmeleriyle ve ilgi gösterilmesiyle daha verimli çalıştıklarını ortaya koyan bir deney olmuş. Kısacası bir araçtan ziyade "insan" olduklarını hissettikleri için daha verimli çalışmışlar. Tabii burada iyi maaş ve uygun çalışma şartlarının sağlandığını belirtmek lazım. Şimdi bu bir grup psikolojisi ve tek bir kişinin altından kalkabileceği bir iş değil. Peki durum kişi özelinde tamamen yalnızlığı kabullenmiş bir insan için söyleyebilir miyiz veya bir insanı tamamen izole bir ortamda yetiştirirsek bu 3. basamağı atlayarak piramidin diğer basamaklarına ulaşabilir mi sorularını sordurtuyor. Tolstoy İnsan Ne ile Yaşar kitabında, insanın sevgiye aç bir varlık olduğundan bahsederken Borges ise Borges ve Ben kitabında "Sanki gençlik, bugün bana gençliğimde olduğundan daha yakın. Artık mutluluğu erişilmez bir şey olarak görmüyorum. Oysa bir zamanlar, uzun bir zaman önce mutluluğu ulaşılmaz bir şey olarak görmüştüm. Bugün, mutluluğun her an karşımda belirebileceğim, ama asla peşinde koşulmaması gerektiğini biliyorum artık. Başarısızlık ya da üne gelince, benim için çok önemsiz, hiç dert edinmediğim şeyler. Artık benim aradığım, dinginlik, düşünmenin ve dostluğun tadı ve biraz fazla iddialı gelebilir ama, bir-sevme ve sevilme duygusu." olarak bahsediyor. Bu fikirlere karşı olarak da şunu sormak lazım: Bu ihtiyaç çevremizdeki insanlardan bir beklenti oluşturup bu beklenti bizi üzebilir mi? Cevabını vermek gerekirse bilemiyorum. Sadece bu konuda düşüncelerimi aktarıp yorumlamak istedim. 

https://www.youtube.com/watch?v=ZD_yeypowtI sonrasında bu videoya denk geldim. Şimdi bu video belki bu işin okulunu okuduğumdan ya da hiçbir şey anlamadığımdan bana anlamsız geliyor. Elinde pixel olarak siyah-beyaz bir gülen yüz var bunu tamamen siyah veya beyaz ile çarpıp sonucun bazı insanlara garip gelmesi saçma geliyor. 0 ve 1 başka bir şey yok.  Basit mantık bu. Dakikalarımı geri verin.

https://www.youtube.com/watch?v=eXR7p56acDM izlemeyin 12 dakikanız boşa gidecek.

Kendimi tutamadım ve şunu buldum https://cmdchallenge.com/ hızlı bir linux command line ısınması. 

Ve günü bitiriyoruz yarın Snek geliştirmeye devam.